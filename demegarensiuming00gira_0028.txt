..46-

Megarenses cum Atheniensibus comprehendi intelli-
gendum. Sic a communi illo tanquam Graecorum nobi-
litatis libro se exclusos esse non aequo animo tulerant
Megarenses Quapropter, duobus versibus in Iliadem
(II, 5570) interpolatiS, saltem suorum oppidorum pa-
gorumque nomina inseruerant ;

Αἴας δ’ ἐκ Σαλαμῖνος ἄγεν νέας, ἕκτε Πολίχνης·
ἔπ’ Αἰγειρούσσης Νισαίηςτε Τριπόδωντε,

Quorum primo Polichne, caeterum ignoto , ipsam
Megaram designari quidam¹ voluerunt. Haec nos docet
Strabo², ac praeterea quomodo simili arte Solon aut
PisistratuS, quum de antiquiore Salaminis possessione
contentio esset, alium versum addidisset, quo Ajacem
Atheniensibus adjunctum fuisse probaretur³.

Itaque Iones diu, Megaridem obtinuere, neque aut
loco cessisse aut immutasse mores videntur, quum ab
Achaeis acceperunt incrementum ac deinde AEolio regi
paruerunt. Quo enim tempore Achaei Pelopidis ducibus
in Peloponneso praevalebant, Alcathous, Pelopis filius,
ex Elide novas opes attulit quibus eversam a Minoe
urbem denuo erexit, ipse in regnum vocatus. Nec relatu,
indignum quomodo ejus adventum fabulosa illa heroum
aetate Megarenses, nulla Minois habita mentione, narra-
verint⁴. Scilicet, quum Megareus imperium a socero

¹ Forbiger. ap. Pauly art. Megara.
2 ix ‚ p. 594. ’

³ Cf. Plutarch.> Sol. 10.

⁴Paus. 1, 41, 4 et 5.

