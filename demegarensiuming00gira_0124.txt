s
-— 112 --

recte intelligere. Nusquam autem minus quam in Grae—
cia , a suis temporibus scripta disjungi possunt; nus-
quam magis facta praesentia praesentem morum ani-
morumque habitum retulere. Ut scriptorem aliquem
cognoscas, cognoscenda est ejus patria; quin etiam,
quum Graeciae diversi populi tot inter se communia ha-
buerint, tot vinculis juncti, tam multiplici atque acri
aemulatione alii in alios fuerint instincti, non patria so-
lum cujusque scriptoris , sed etiam cognatae , de quibus
loquitur , civitates cognoscendae essent. Hoc in Athe-
niensibus perspicuum. Qui profectO, ut ingenuarum
artium laude omnium facile principes, digni sunt qui
primi cura singulari inspiciantur; neque tamen recto
expendentur judicio , nisi cum aliis comparati nos do-
cuerint quomodo illis fuerint superioreS, vel interdum
quae illis mutuando aemulandove debuerint.

Praeterea, non quemadmodum excellentissimi, ita
soli eminuere ; qui ne omnia quidem genera sint experti.
Quamobrem si totam Graecarum artium litterarumque
imaginem, tanquam magnificum aedificium, instaurare
instituamus, praecipuum sane locum habeant Athe-
” nienses3 sed infra et circum multae sedes aliis reser-
ventur. Inter quas, si non primae , multum abest ut‘ex-
tremae Megarensibus addicendae sint.

Ita fortasse apparet quid assequi possint utilitatis qui-
cumque de singulis Graeciae gentibus idem fecerint quod
de Megarensibus tentavi, sive ad unius civitatis, sive ad
Graeciae universae cognitionem spectes. Non enim

 

