...44-

saxa aratro sulcantes petentibusque populis circumda-
tos , id esse consecutos ut maximas Graecorum domos
aedificent, suoque more liberi vivant et pace continua
fruantur.

Has autem laudes, Platonis Isocratisque auctoritate·
commendatas, pluris etiam feceris , si adverteris quibus
aetatibus datae fuerint: scilicet quae bella, quae omnis
generis pericula calamitatesque jam in Megarenses
ingruissent. Nonne enim admiratione quadam illud
dignum est, eos , quanquam eorum opes temporum
necessitate imminutae fuissent, in propria ingenii virtute
habuisse unde fortunae casibus superiores evaderent, et
e mediocri rerum statu quamdam etiam educerent prospe—
ritatem? Quod si necesse fuit ut quasi caeca bellorum pro-
cella vel inviti raperentur, majoribus etiam quam caeteri,
ut diximus, periculis ob regionis suae situm obnoxii, at
certe , quod in eis fuit , obstitere ne externa illa pertur-
batio in intima suae-civitatis invaderet; imo insigni pru—
dentia saepe pacem servare voluerunt. Quae prorsus
nunquam adepturi fuisse videntur, nisi eximia morum
excellentia freti et, si non legibus perfectis, saltem legum
et civitatis mira et aequabili cum civium animis con-
venientia. Quid autem dignius cui attendas? ,

Quae vero principia habuerit peculiaris illa Megarensium
conditio si‘ quis indagaverit, apparet eam serius tantum-·
modo in republica productam esse ; at civitatem eorum,
priusquam firmo ordine componeretur, diversis motibus
turbisque, sicut plerasque caeterarum, agitatam fuisse

