s
..- 56 -.

Megaricae civitatis statu exortos exposuisse. Nunc autem,
ut ad rem regrediar, ex ipsis Theognidis carminibus
apparet, inter simultates odiaque illud effectum esse, ut
duo Megarensium ordines ‚ minore intervallo dirempti,
jam aequioribus inter se legibus viverent. Non‘ jam e
Perioecis* tantummodo vel etiam ex humilioribus, sed
e civibus constabit factio popularis ⁴: inter quos fuisse
“ illos Atheniensium amicos credendum est, de· quibus
Thucydides* loquitur. Quamobrem , quum postremo
(Olymp. 89, ¹1) democratia Megarae deleta est, non jam
in ejus locum successit vetus illa aristocratia, vera gentis
cujusdam dominatio ‚ sed potius ὀλιγαρχία , id est pau—
corum inter cives caeteros auctoritas2.

Haec generum confusione et fortunarum mutationibus
parata sunt. Quibus causis id etiam adjungendum videtur,
quod non, veluti Spartae ‚ invicta contumacia nobiles
Ι se ab omni vel mercaturae labore , vel alio abstinuerunt&
Eos testatur idem Theognis victum propria industria sibi
paravisse: « Oportet, Cyrne , per terram amplumque
maris dorsum durae paupertatis remedium quaerere³. »ν
Unde evenit ‚ ut communi quaestus faciendi ac praesertim
navigandi consuetudine, tanquam necessario vinculo,
conjuncti inter se utriusque ordinis Megarenses fuerint.

¹ L. IV, 66.

² ἐς ὀλιγαρχίαν τὰ μάλιστα κατέστησαν τὴν πόλιν. .. Αὕτη ὑπ’ ἐλαχίστων

γενομένη. . . .

Thucyd. lv, 74.
³ V. 557. Cf. v. 544. ’

